+++
date = "2017-03-02T20:38:27+03:00"
title = "Toimisto-ohjelmat"
weight = 320
+++

Linux-järjestelmiin on olemassa useampia toimisto-ohjelmistoja, joista
[LibreOffice] on monipuolisin ja tunnetuin. Se on tuttu myös Windows-käyttäjille.

Muut toimisto-ohjelmistot ovat myös tutustumisen arvoisia. Useimmat niistä käyttävät tallennukseen
LibreOfficen tallennusmuotoja ja kykenevät ainakin jossain määrin avaamaan ja tallentamaan
myös Microsoftin Officen tiedostomuotoja.

LibreOffice
===============================

{{< figure src="/images/LibreOffice.jpg" link="/images/LibreOffice.jpg" class="floatimage floatright" title="LibreOffice" caption="LibreOffice-ohjelmiston tekstinkäsittelyohjelma Writer" >}}

[LibreOffice] on avoimen lähdekoodin kilpailija Microsoftin toimistopaketille.

LibreOfficen historia alkaa alkujaan saksalaisen StarDivision-yhtiön tekemästä
[StarOffice]-ohjelmistosta. StarOffice toimi usealla käyttöjärjestelmällä, mukaan
lukien Windows, Linux ja Solaris (Sun Microsystemsin Unix-versio).

Sun Microsystems osti StarDivisionin vuonna 1999 alkoi kehittää sitä. Pian Sun haarautti
ohjelmiston avointa lähdekoodia olevaksi yhteisöllisesti kehitettäväksi [OpenOffice.org]-ohjelmistoksi
sekä siihen pohjautuvaksi omaksi suljettuja osia sisältäväksi StarOfficeksi.

Vuonna 2010 Oracle osti Sun Microsystemsin ja sai haltuunsa StarOfficen sekä OpenOffice.org-ohjelmiston
oikeudet. OpenOffice.orgin yhteisölliset ohjelmoijat olivat huolissaan Oraclen suhtautumisesta
avoimen lähdekoodin projekteihin eivätkä olleet tyytyväisiä Oraclen johtamiseen.

Syksyllä 2010 perustettiin [The Document Foundation][DocumentFoundation] -säätiö ja sen johtama
LibreOffice-ohjelmistoprojekti, joka oli OpenOffice.orgin [forkki], eli siitä haarautunut versio.
OpenOffice.org päätyi lopulta Apache-projektin hallinnoimaksi, mutta LibreOfficen kehitys oli aktiivisempaa
ja siksi LibreOffice syrjäytti OpenOffice.orgin hyvin nopeasti Linux-jakeluiden mukana jaettuna
ensisijaisena toimisto-ohjelmistona.

LibreOffice koostuu seuraavista ohjelmista:

* Writer (tekstinkäsittely)
* Calc (taulukkolaskenta)
* Impress (esitysgrafiikka)
* Draw (vektoripiirto)
* Base (tietokanta)

Gnome-office
===============================

{{< figure src="/images/gnome-office.jpg" link="/images/gnome-office.jpg" class="floatimage floatright" title="Gnome-office" caption="Gnome-officen tekstinkäsittelyohjelma Abiword ja taulukkolaskentaohjelma Gnumeric" >}}

[Gnome-office] on Gnome-työpöydän kanssa käytetyillä käyttöliittymäkirjastoilla tehtyjen toimisto-ohjelmien
kokoelma. Tämä kokoelma on LibreOfficea löyhempi siinä mielessä, että ne eivät ole saman projektin tuottamia
ohjelmistoja vaan erillisten projektien tuotteita, jotka usein vaan mainitaan yhdessä. Gnome-officen ohjelmat
ovat tyypillisesti LibreOfficen vastaavia kevyempiä, mutta osa niistä on toiminnoiltaan myös suppeampia.

Kokoelmaan kuuluvat:

* Abiword (tekstinkäsittely)
* Gnumeric (taulukkolaskenta)
* Inkscape (vektoripiirto)
* Evince (dokumenttikatselin (pdf jne.))
* Evolution (sähköposti)
* Ease (esitysgrafiikka)

Muita Gnome-officea lähellä olevia sovelluksia ovat:

* GnuCash (kirjanpito)
* gLabels (etikettien, nimilappujen ja käyntikorttien suunnittelu)
* Glom (tietokantatyökalu)
* Dia (diagrammit)

Calligra Suite
===============================

{{< figure src="/images/calligrawords.jpg" link="/images/calligrawords.jpg" class="floatimage floatright" title="Calligra Suite" caption="Calligra Suiten Words-tekstinkäsittelyohjelma" >}}

KDE-työpöydälle suunniteltu [KOffice]-ohjelmisto jakautui vuonna 2010 projekti jakautui sisäisten konfliktien
takia kahtia ja suurin osa kehittäjistä jatkoi toimisto-ohjelmistopaketin kehittämistä
nimellä  [Calligra Suite]. Ohjelmistopakettiin kuuluvat:

* Words (tekstinkäsittely)
* Sheets (taulukkolaskenta)
* Stage (esitysgrafiikka)
* Plan (projektinhallinta)
* Kexi (tietokanta)
* Karbon (vektoripiirto)
* Flow (diagrammien piirtäminen)
* Braindump (ideointi)

Lisäksi aiemmin kokoelmaan kuului myöhemmin itsenäiseksi projektiksi muuttunut kuvankäsittelyohjelma [Krita].



[LibreOffice]: http://fi.libreoffice.org/ (LibreOffice suomeksi)
[StarOffice]: https://en.wikipedia.org/wiki/StarOffice (StarOffice)
[OpenOffice.org]: https://www.openoffice.org/ (OpenOffice.org)
[DocumentFoundation]: https://www.documentfoundation.org/ (The Document Foundation)
[forkki]: https://en.wikipedia.org/wiki/Fork_(software_development) (Fork)
[Gnome-office]: https://wiki.gnome.org/Projects/GnomeOffice (Gnome-office)
[KOffice]: https://en.wikipedia.org/wiki/KOffice (KOffice)
[Calligra Suite]: https://www.calligra.org/ (Calligra Suite)
[Krita]: https://krita.org/ (Krita)
