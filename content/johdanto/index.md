+++
date = "2016-09-11T20:07:43+03:00"
title = "Johdanto"
type = "index"
weight = 0
menu = ["main"]
+++

Tämä Linux-kurssin materiaali on tehty Turun [Kerttulin lukion][Kerttuli] vuoden 2017 Linux-kurssin
tarpeisiin ja perustuu aiempina vuosina pidettyjen kurssien vastaavaan materiaaliin.
Kurssin materiaali on vapaasti käytettävissä [CC-by-sa-lisenssin][CC-by-sa-lisenssi] ehtojen mukaisesti.

Linux on Unix-tyyppinen käyttäjärjestelmäydin, jolla varustetut järjestelmät
ovat valloittaneet laitteet pienistä sulautetuista tuotteista suuriin
supertietokoneisiin saakka.

Kurssilla tutustutaan Linuxin historiaan sekä Linux-pohjaisten järjestelmien käyttöön niin työpöytäkäytössä
kuin komentorivilläkin. Kurssilla käydään läpi tarvittavaa peruskäsitteistöä sekä opitaan, miten
käyttäjien ja oikeuksien hallinta on toteutettu Linuxissa ja Unixeissa yleensä. Kurssin myötä
tutustutaan yksinkertaisiin ylläpitotoimintoihin, kuten ohjelmien asentamiseen eri Linux-jakeluihin.

Kurssilla käydään läpi muun muassa Linuxin tiedostojärjestelmien, käyttäjähallinnan,
työpöytäympäristöjen sekä komentorivin erityispiirteitä. Ensin tutustutaan järjestelmän
peruskäyttöön graafisessa työpöytäympäristössä ja sen jälkeen toimintaan tekstipohjaisella
komentorivillä.

Lisäksi tutustutaan joihinkin Linuxin kanssa käytettäviin palvelinohjelmistoihin.

Kurssilla käytävät asiat ja ohjelmistot käsitellään erityisesti [Ubuntu]-nimisen Linux-jakelun
näkökulmasta, mutta ne ovat sovellettavissa joko suoraan tai hyvin pienin muutoksin suurimpaan
osaan muistakin Linux-jakeluista.

{{< figure src="/images/usb-memory.svg" class="floatright floatimage" title="USB-muistitikkuja" >}}

Kurssin muuna materiaalina käytetään USB-tikkua, jolta on käynnistettävissä useampia eri Linux-jakeluita
Live-asennuksina. Live-asennus tarkoittaa siirrettävältä medialta, kuten USB-tikulta tai DVD-levyltä,
käynnistettävää käyttöjärjestelmää, jonka voi käynnistää haluamallaan koneella ja jonka käynnistäminen
ja käyttäminen ei muuta tietokoneen sisäisellä levyllä olevia tietoja. Tyypilliseti Live-levyt ovat
"read-only"-tilassa, eli niiden käytön aikana tehdyt muutokset eivät ole pysyviä.

Useimpien Linux-jakeluiden asennuslevyt ovat tällaisia Live-levyjä.

Kurssin aikana tehtävät harjoitustehtävät on tarkoitus tehdä tällaisella Live-tikulla. Ne on luonnollisesti
mahdollista tehdä myös pysyvästi asennetussa Linux-järjestelmässä.

Lisää ohjeita
==============

Muita ohjeita ja luettavaa materiaalia löytyy esimerkiksi seuraavista osoitteista:

- [Ubuntu tutuksi] -wikikirja

Kurssin materiaaleja
=====================

- [Tehtävien malliratkaisuja](/files/vastaukset.pdf)
- [Bash-harjoitusten malliratkaisut](/files/harjoitukset.tar.gz)
- [Kertaustehtävät](/files/kertaustehtavat.pdf)
- [Kertaustehtävien vastaukset](/files/kertausvastaukset.pdf)



[Kerttuli]: http://www.kerttulinlukio.fi/ (Kerttulin lukio)
[CC-by-sa-lisenssi]: https://creativecommons.org/licenses/by-sa/4.0/deed.fi (CC-by-sa)
[Ubuntu]: https://ubuntu.com (Ubuntu)
[Ubuntu tutuksi]: https://fi.wikibooks.org/wiki/Ubuntu_tutuksi (Ubuntu tutuksi)